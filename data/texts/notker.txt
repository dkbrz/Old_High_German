Boethii Consolatio philosophiae
Item prologus Teutonice

Sanctus paulus kehîez tîen, dîe in sînên zîten uuândôn des sûonetágen, táz er êr nechâme, êr romanum imperium zegîenge, únde antichristus richesôn begóndi. Uuér zuîuelôt romanos íu uuésen állero rîcho hêrren, únde íro geuuált kân ze énde dero uuérlte? Sô dô mánige líute énnônt tûonouuo gesézene, hára-úbere begóndôn uáren, únde in allên disên rîchen keuuáltigo uuíder romanis sízzen, tô íu stûonden íro ding slîfen, únde ze déro tîlegúngo râmên, tîa uuír nû séhên. Tannân geskáh pe des chéiseres zîten zenonis, táz zuêne chúninga nórdenân chómene, éinêr ímo den stûol ze romo úndergîeng, únde álla italiam, ánderêr náhôr ímo greciam begréif, únde díu lánt, tíu dánnân únz ze tûonouuo sínt. Énêr hîez in únsera uuîs ôtacher, tísêr hîez thioterih. Tô uuárd táz ten chéiser lústa, dáz er dioterichen uríuntlicho ze hóue ládeta, tára ze dero mârûn constantinopoli, únde ín dâr mít kûollichên êrôn lángo hábeta, únz er ín dés bíten stûont, táz er ímo óndi, mít ôtachere ze uéhtenne, únde úbe er ín úberuuúnde, romam ióh italiam mít sînemo dánche ze hábenne. Táz úrlub káb ímo zeno, sîn lánt, ióh sîne líute, ze sînên tríuuôn beuélehendo. Sô dioterih mít témo uuórte ze italia chám, únde er ôtacheren mít nôte guán, únde ín sâr dára-nâh erslûog, únde er fúre ín des lándes uuîelt, tô netéta er ze êrest nîeht úber dáz, sô demo chéisere lîeb uuás. Sô áber nâh ímo ándere chéisera uuúrten, tô begónda er tûon, ál dáz ín lústa, únde dîen râten án den lîb, tîe ímo dés neuuâren geuólgig. Fône díu slûog er boetium, únde sínen suêr symmachum, únde dáz óuh uuírsera uuás, iohannem den bâbes. Sâr des ánderen iâres, uuárt thioterih ferlóren, sîn néuo alderih zúhta daz rîche ze síh. Romanum imperium hábeta îo dánnân hína ferlóren sîna libertatem. Áber dóh gothi uuúrten dánnân uertríben fóne narsete patricio, sub iustino minore. Sô châmen áber nórdenân langobardi, únde uuîelten italiae, mêr dánne ducentis annis; nâh langobardis franci, tîe uuír nû héizên chárlinga; nâh ín saxones. Sô íst nû zegángen romanvm imperivm, nâh tîen uuórten sancti pauli apostoli.

INCIPIT LIBER PRIMUS BOETII . 
CONQUESTIO BOETII . DE INSTABILITATE / FORTUNĘ . 
    Qui peregi quondam carmina florente studio . hev flebilis cogor inire mestos modos . Íh-tir êr téta frôlichív sáng . íh máchôn nû nôte chára-sáng . Ecce lacere camenę dictaNT 
  mihi scribenda . Síh no . léidege musę . lerent míh scrîben . Táz mír 
 uuíget . táz uuíget ín . Tîe míh êr lêrton iocunda carmina . tîe 
 lêrent míh nû flebilia . Et rigant ora elegi . i . miseri . ueris . i . non fictis 
 fletibus . Únde fúllent sie mîniv óugen . mít érnestlichên drânen . 
 Has saltim comites nullus terror potuit peruincere . ne prosequerentur 
 nostrum iter . Tíse geuértun nemáhta nîoman eruuénoen . sîe nefûo\rîn 
 sáment mír . Quasi diceret . Úbe íh ánderro sáchôn beróubôt 
 pín . mînero chúnnôn nemáhta míh nîoman beróubôn . Gloria fe\licis 
 olim uiridisque iuuentę . solantur nunc mea fata . mesti senis . Er uuâ\ren 
 sie gûollichi mînero iúgende . nû trôstent sie míh álten . mî\nero 
 mísseskíhte . Uenit enim inopina senectus properata malis . 

 Tés íst óuh túrft . uuánda mír íst úngeuuândo . fóne árbéiten 
 zûo geslúngen . spûotîg álti . Et dolor iussit inesse suam etatem . 

 s . ideo suam . quia citius cogit senescere . Únde léid hábet míh 
 álten getân . Funduntur uertice intempestiui cani . Fóne dîen 
Page: 7 
díngen grâuuên íh ze_únzite . Et laxa cutis . tremit effeto corpore .
Ún\de sláchíu hût . rîdot an chráftelôsemo lîchamen . Táz chît . mîne líde rî\dont 
únder_sláchero híute . Felix mors hominum . quę nec se inserit dul\cibus 
annis . et sepe uocata uenit mestis . Táz íst sâlig tôd . tér in lústsa\mên 
zîten nechúmet . únde in léit-sámên geuuúnstêr netuélet . 
Eheu . quam surda aure auertitur miseros . Áh ze_sêre . uuîo úbelo ér 
die uuênegen gehôret . Et sæua . claudere negat flentes oculos . Únde 
uuîo úngerno ér chéligo betûot íro uuéinonten óugen . Dum male fida 
fortuna faueret leuibus bonis . Únz mír sâlda fólgetôn . in_állemo mîne\mo 
 gûote . mír únstâtemo . álso iz nû skînet . Pene merserat tristis ho\ra 
 caput meum . Tô hábeta míh tiu léida stúnda nâh kenómen . íh méino 
 diu iúngesta . Nunc quia mutauit nubila fallacem uultvm . protrahit im\pia 
 uita ingratas moras . Uuánda si mír áber nû gesuíchen hábet . 
 nû lénget mîna uríst . mîn árbéit-sámo lîb . Quid totiens 
 iactastis me felicem amici? Uuáz hîezent ir îo míh sâligen fríunt mî\ne? 
 Uuâr íst iz nû? Qui cecidit . non erat ille stabili gradu . Tér dóh îo uîel . fásto
nestûont ! úbe er fásto stûonde . 
 so neuî<e>le er .

QUAM UANA SIT TERRENA GLORIA . QUIA TERRA NIHIL EST . IN COMPARATIONE CAELI . 

Omnem terrę ambitum . constat optinere rationem puncti . ad 
spatium cęli . sicut accepisti astrologicis demonstrationibus . 

Tír íst uuóla chúnt chád si . álla dia érda síh kezíhen uuí\der 
demo hímele . gágen démo méze éines stúpfes . álso du 
lírnetôst in_astronomia . Id est . ut nihil prorsus spatii iudicetur 
Page: 96 
habere . si conferatur ad magnitudinem cęlestis globi . Íh méino . dáz
sî mícheli nîeht nehábet . uuíder déro mícheli des hímeles . Aristoti\les 
lêret in_cathegoriis . dáz punctvm sî ána-uuág linee . únde ûz\lâz . 
únde íro partes mít puncto únderskídôt uuérden . únde 
dóh punctum fóre lúzzeli nehéin déil nesî dero lineę . Uuáz mág 
mínneren sîn . dánne daz neuuéder nehábet léngi nóh préiti? 
Sîd iz an linea déro terminus iz íst . nehéinen téil nehábet . sô neíst 
iz óuh nehéin téil dés circuli . dés medietas iz íst . Ze_déro sélbûn 
uuîs . nehábet óuh tiu érda nehéina mícheli . uuíder demo híme\le 
. dés punctum sî íst . Huius igitur tam exiguę regionis in mundo . quar\ta 
 fere portio est . ptolomeo probante . sicut didicisti . quę incolatur a 
 cognitis nobis animantibus . Téro sélbun érdo álso lúzzelero . uuíder 
 [der] demo hímele . íst échert ter fîerdo téil besézen . fóne úns 
 chúndên ménniskôn . Táz sî chît nobis cognitis . táz chît si ex perso\na 
 hominum . úmbe die antipodas . uuánda úns tîe únchúnt sínt . 
 Uuír uuízen . dáz tia érda dáz uuázer úmbe gât . únde der fî\erdo 
 téil náhôr óbenân erbárôt íst . án démo sízzent tie mén\nisken . 
 Ter hímel lêret únsíh . táz iz ter fîerdo téil íst . Álle dîe 
 astronomiam chúnnen . dîe bechénnent táz ęquinoctialis zona 
 den hímel réhto in_zuéi téilet . únde fóne íro ze_dien ûzerostên 
 polis îouueder hálb ében fílo íst . íh méino ze_demo septentrio\nali . 
 únde ze_demo australi . Sô íst tiu érda sínuuelbíu . únde 
 íst úns únchúnt . úbe si úndenân erbárot sî . óbenân dâr sî 
 erbárôt íst . târ sízzent tie líute . ab ęthiopico oceano . 
 usque ad scithicum oceanum . Tîe férrôst sízzent ad austrum . dîe 
 sízzent in_ęthiopicis insulis . tîen íst tiu súnna óbe hóubete . 
 sô si gât ûzer ariete in_uerno tempore . únde sô si begínnet kân 
 in_libram in_autumno . Tîe hára báz sízzent in_litore ęthiopico . 
 tîen íst si óbe hóubete . sô si gât in_tauro . únde in_uirgine . Tîe 
 óuh hára báz sízzent in meroe . tîen íst si óbe hóubete . sô si 
Page: 97 gât in geminis . únde in leone . Tîe óuh hára báz sízzent . târ 
siene íst ciuitas ęgypti . tîen íst si óbe hóubete . in solstitio . sô si 
gât in_cancrum . Tánnân gât nórdert humana habitatio . únz 
ze_tile insula . díu férrôst íst in_scithico mari . Tîe dâr sízzent . 
tîe sízzent únder demo septentrionali polo . Dáz skînet tán\nân . 
uuánda sô súmeliche cosmografi scrîbent . târ íst átaháfto 
tág per sex menses . fóne uernali ęquinoctio . únz ze_autumnali . únde 
átaháfto náht per alios sex menses . fóne autumnali ęquinoctio . únz 
ze_uernali . Táz keskíhet fóne díu . uuánda ín sínt ferbórgenív 
 únder érdo sex signa omni tempore . pedíu íst ín náht . sô diu 
 súnna in dîen gât . ánderíu sex sínt ín óbe érdo semper . pedíu íst 
 ín dág . sô diu súnna in dîen_gât . Uuánda septentrionalia sex 
 signa . ín échert ze_óugôn sínt . tánnân skînet . táz ín der po\lus 
 septentrionalis óbe hóubete íst . únde ín dér állero hôhes\tô 
 íst . Táz mág man uuóla séhen . án déro spera . díu in cella 
 SANCTI GALLI nouiter gemáchôt íst . sub PURCHARDO
ABBATE . Sî hábet ál\lero 
 gentium gestélle . únde fóne díu . sô man sia sô stéllet . táz ter 
 polus septentrionalis ûf in_ríhte síhet . sô sínt sex signa zodi\aci 
 ze_óugôn . septentrionalia . sex australia sínt kebórgen . 
 Tánnan uuízen uuír uuóla . dâr sie begínnent sízzen fér\rôst 
 in_austro . únz tára târ sie férrôst sízzent in_septen\trione . 
 úbe iz maria . únde paludes neúndernâmîn . dáz iz 
 uuóla uuésen máhti . quarta pars terrae . Si subtraxeris cogi\tatione . 
 huic quartę parti . quantum premunt maria paludesque 
 . quantumque distenditur regio uasta . i . deserta siti . i . aridi\tate . 
 uix relinquetur hominibus angustissima area inhabitan\di . 

 Ténchest tu dánne . uuîo fílo uuázer . únde fénne . únde 
 éinote skértent tés sélben fîerden téiles . sô íst tes ánderes 
 échert éin énge hóue-stát . tero ménniskôn .