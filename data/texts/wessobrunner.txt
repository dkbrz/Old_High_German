Dat gafregin ih mit firahim firiuuizzo meista,
dat ero ni uuas noh ufhimil,
noh paum ... noh pereg ni uuas, 
ni ... nohheinig noh sunna ni scein,
no m√¢no ni liuhta, noh der mareo seo.
Do dar niuuiht ni uuas enteo ni uuenteo,
enti do uuas der eino almahtico cot, 
manno miltisto, enti dar uuarun auh manake mit inan 
cootlihhe geista. enti cot heilac ...

Cot almahtico, du himil enti erda gauuorachtos, enti du mannun so manac coot
forgapi, forgip mir in dino ganada rehta galaupa enti cotan uuilleon, uuistom enti spachida enti craft,
tiuflun za uuidarstantanne, enti arc za piuuisanne enti dinan uuilleon za gauurchanne.