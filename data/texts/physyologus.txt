4. [De hydro.] 
 [I]n demo uuázzere Nilo ist éinero slahta nátera, diû heizzit ídris 
 un ist fîent démo kórcodrîllo. dénne  so beuuillet síh dîu ídris in 
 horuue unde sprinet imo in den mûnt unde sliuffet ín ín. só bízzet 
 síun ínnan. unzin er stírbit, únde uérit siû gesunt úz. Ter corcodrillus 
Page of ed.: 127   bezeichene tôt unde hella. Tú idrís bézechenet únsirin tróhtin, 
 dér an sih nam den menischen líhhamin, zé diu, dáz ér unsirin 
 tôt féruuórf ún er hélla roûboti under sigehaf hêim chámé.

5. [De sirenis et onocentauris.] 
 [Í] demo mére sínt uunderlihu uuihtir, diu heîzzent sirenê unde 
 onocentauri. Sirêne sínt méremanniu unde sint uuíbe gélîh únzi 
 zé démo nábilin, dannan ûf uogele, unde múgin uíle scóno sînen. 
 Só sí gesehînt [man án demo mére uarin, so sinen sio uílo scôno, 
 únzin si des uúnnisamin lîdes so gelustigot uuerdin, daz s inslâfin. 
 Só dáz mermanni daz gesîhít, so uerd ez in úndé bríhit si An diu 
 bezeine ez den fîánt, dér dés mannis muôt spénit ze din uueriltlihen 
 lusten. 
 Té ónocentaurus, ér ist hâlb man, halb ésil, únde bézeichinet 
 dí dir zuîuáltic sínt ín ír zûnon ún in íro hêrzon, unde daz pílide 
 dés réhtis habin ún ez doh an ir uuerchin nîht eruullint.

6. [De hyaena.] 
 [E]î tîer heizzit ígena un íst uuílon uuíb, uuîlon mân, unde durih 
 daz ist ez uile unreine. solihe uuarin, di der erist Crist petiton un 
 after diu abgot beginen. Daz bézeîchenet di der neuuedir noh ungeloubige 
 noh rehte geloubige nesint. Von di chat Salomon »Dí dir 
 zuivaltic sint in ir herzin, diê sint oûh zuivaltic i iro uuerchin«